# -*- mode: mandoku-view; -*-
#+TITLE: 明堂灸經
#+DATE: 2015-08-24 23:04:31.804575
#+PROPERTY: ID KR3e0018
#+PROPERTY: BASEEDITION WYG    
#+PROPERTY: JUAN 提要
<pb:KR3e0018_WYG_000-1a>¶
欽定四庫全書　　　　　子部五¶
　明堂灸經　　　　　　　醫家類¶
　　提要¶
　　　　(臣/)等謹案明堂灸經八卷題曰西方子撰不¶
　　　　知何許人與銅人針灸經俱刋于山西平陽¶
　　　　府其書専論灸法銅人惟有正背左右人形¶
　　　　此則兼及側伏較更詳宻考唐志有黄帝十¶
　　　　二經明堂偃側人圖十二卷兹或其遺法歟¶
<pb:KR3e0018_WYG_000-1b>¶
　　　　其曰明堂者錢曾讀書敏求記曰昔黄帝問¶
　　　　岐伯以人之經絡盡書其言蔵于靈臺之室¶
　　　　洎雷公請問乃坐明堂授之後世言明堂者¶
　　　　以此今醫家記鍼灸之穴為偶人㸃志其處¶
　　　　名明堂非也今考舊唐書經籍志以明堂經¶
　　　　脉别為一類則曽之説信矣古法多鍼灸並¶
　　　　言或惟言鍼或言鍼以該灸靈樞稱鍼經是¶
　　　　也自王燾外臺秘要始力言誤鍼之害凡鍼¶
<pb:KR3e0018_WYG_000-2a>¶
　　　　法鍼穴俱刪不録惟立灸法為一門此書言¶
　　　　灸不言鍼葢猶燾志也乾隆四十六年十二¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
